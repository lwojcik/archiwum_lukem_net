<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" dir="ltr" lang="pl" xml:lang="pl">
<head><meta http-equiv="Content-Type" content="text/html; charset=UTF-8" />
<title>GDocs i Zoho vs MS Office &#8211;  Lukem.net</title>
<meta name="description" content="Coraz bardziej przekonuję się do Dokumentów Google i stojącej za nimi idei wyparcia stacjonarnego pakietu biurowego na rzecz aplikacji sieciowej. Na dzień dzisiejszy zarówno wywodzący się od Writely produkt wielkiego G, jak i jego konkurent spod znaku Zoho są już dość rozwiniętymi narzędziami pozwalającymi na dostęp i edycję dokumentów z dowolnego komputera podłączonego do internetu.Dodać [...]" />
<meta name="keywords" content="łukasz wójcik, blog, strona domowa, homepage, lukem, internet, technologia, telekomunikacja, komiks, webkomiks, zygfryd" />
<link rel="stylesheet" type="text/css" href="../../../../wp-content/themes/lm/style.css" />
<link rel="shortcut icon" href="../../../../favicon.ico" type="image/x-icon" />



<link rel="shortcut icon" href="../../../../favicon.ico" type="image/x-icon" />
</head><body id="sp">
<div id="ml"><div id="hdr">
<h1><a href="../../../../"><span>Łukasz "Lukem" Wójcik</span></a></h1>
<div id="menu">
<ul><li><a href="http://lukaszwojcik.net/">O mnie <span>prywatnie i wirtualnie</span></a></li>
<li><a href="https://lukaszwojcik.net/" >Portfolio <span>kuźnia projektów</span></a></li>
<li><a href="http://lukaszwojcik.net/">Kontakt <span>przywitaj się</span></a></li>
<li><a href="../../../../kategorie/zygfryd/" >Zygfryd <span>coś jakby komiks</span></a></li></ul></div></div><div id="pg"><div id="cn">
<div><p style="margin-left:0"><big><b>Lukem.net nie jest już aktualizowany. <a href="../../../../2009/08/07/koniec/">Przeczytaj ostatni wpis &raquo;</a></b></big></p></div>
<h2><a href="" title="Link do wpisu: GDocs i Zoho vs MS Office">GDocs i Zoho vs MS Office</a></h2>
<span class="cal">21.06.2008, 22:22</span> <span class="ctg"><a href="../../../../kategorie/komputery/" title="Zobacz wszystkie wpisy z kategorii Komputery" rel="category tag">Komputery</a></span>
<p>Coraz bardziej przekonuję się do <a href="http://docs.google.com/">Dokumentów Google</a> i stojącej za nimi idei wyparcia stacjonarnego pakietu biurowego na rzecz aplikacji sieciowej. Na dzień dzisiejszy zarówno wywodzący się od Writely produkt wielkiego G, jak i jego konkurent spod znaku <a href="http://writer.zoho.com/">Zoho</a> są już dość rozwiniętymi narzędziami pozwalającymi na dostęp i edycję dokumentów z dowolnego komputera podłączonego do internetu.</p>
<p><span id="more-84"></span></p>
<p id="more">Dodać wypada, że obie aplikacje prężnie się rozwijają, choć dodawane funkcje (jak na przykład niedawne wprowadzenie <a href="http://poradnikwebmastera.blox.pl/2008/06/PDF-w-Google-Docs.html">obsługi PDF</a> w GDocs) mimo swojej przydatności na razie nie są na tyle powalające, by ludzie zaczęli masowo migrować ze swoimi pismami czy arkuszami na serwery Google czy Zoho. Trudno w ogóle powiedzieć czy kiedykolwiek taka sytuacja nastanie. Ale ja nie o tym chciałem napisać.</p>
<p>Pisanie mojej pracy licencjackiej było długim i specyficznym procesem. Pierwszym etapem była bieżąca wymiana fragmentów między mną a promotorem (wszystko w formie drukowanej i bez większych wymagań odnośnie formatowania &#8211; pełen nacisk na treść). Potem następowały prace edytorskie obejmujące dostosowanie pracy do wymagań uczelni (odpowiednia strona tytułowa, czcionka Times New Roman 13pt, interlinia na półtora wiersza, numeracja stron). Początkowo używałem OpenOffice.org Writera, jednak&#8221;finishing touches&#8221; to był już MS Word. Cały czas zastanawiałem się, czy to wszystko byłoby możliwe za pomocą Dokumentów Google.</p>
<p>Odpowiedź na dzień dzisiejszy brzmi oczywiście: nie. Dotknęliśmy ten temat z <a href="http://poradnikwebmastera.blox.pl/">Pawłem Wimmerem</a> w <a href="http://poradnikwebmastera.blox.pl/2008/06/PDF-w-Google-Docs.html">komentarzach do jego wpisu</a>. Na przykładzie swojej pracy doszedłem do wniosku, że nie mam zbyt wielkich wymagań odnośnie funkcjonalności edytora (a przynajmniej tak mi się wydaje):</p>
<ul>
<li>możliwość pisania niestandardowymi rozmiarami czcionek (w GDocs z paska dostępne są parzyste liczby od 8 do 36pt, nie można niestety wpisać rozmiaru z &#8220;palca&#8221;; AFAIR to samo tyczy się Zoho);</li>
<li>możliwość ustawienia dowolnego odstępu między wierszami (zauważyłem, że w Zoho już jest);</li>
<li>automatyczna numeracja stron;</li>
<li>sensowne zachowanie tabulatorów, najlepiej w oparciu o linijkę taką jak w edytorach desktopowych (tutaj punkt dla Zoho za kroki w dobrym kierunku);</li>
<li>i pewnie jeszcze kilka przeoczonych opcji by się znalazło&#8230;</li>
</ul>
<p>Nie jest to bynajmniej kompletna lista jeśli chodzi o wszelką funkcjonalność na potrzeby nauki. W każdym razie ich obecność (koniecznie wszystkich razem w jednym produkcie) byłaby dla mnie wystarczającym powodem, by zrezygnować całkiem z MS Worda czy OO.org Writera.</p>
<p>Część z tych opcji można w GDocs w pewnym sensie ominąć, albowiem ichnie dokumenty można formatować w HTML/CSS. Powiedzmy sobie jednak szczerze &#8211; nawet jako webdesigner z niezłą znajomością wspomnianych języków nie czuję się tym usatysfakcjonowany. Dlaczego? Bo każdorazowe &#8220;gmyranie&#8221; w znacznikach to dodatkowy cenny czas. W takich kwestiach stosuję podejście <acronym title="Zwyczajny Użytkownik">ZU</acronym> i wolę sprawdzone metody zamiast pionierstwa kosztem niewygody.</p>
<p>W przyszłym roku będę pisał kolejną pracę licencjacką (tym razem na studiach zaocznych) i potencjalna sytuacja wygląda całkiem nieźle. Mój przyszły promotor jest człowiekiem, któremu nowoczesne technologie, a w szczególności dobrodziejstwa internetu nie są obce, toteż zatwierdzanie fragmentów pracy będzie możliwe drogą mailową &#8211; a wtedy mogę pisać teksty nawet w Notatniku. Tyle, że GDocs, w przeciwieństwie do Worda i Notatnika, umożliwi mi pisanie także poza moim stacjonarnym komputerem, np. w kafejkach internetowych (których, nawiasem mówiąc, nie odwiedzałem od wielu lat). </p>
<p>A co do przyszłości szeroko rozumianych pakietów biurowych online &#8211; jestem dobrej myśli. Zarówno GDocs jak i Zoho zapewne jeszcze pójdą do przodu, szczególnie że wzajemna konkurencja może stymulować ich rozwój.</p>
<p>Aha, dwie sprawy &#8211; być może oczywiste. Nie faworyzuję tutaj ani jednej ani drugiej usługi, stąd używałem nazw GDocs i Zoho na przemiennie. Ponadto trochę uogólniłem sytuację, sprowadzając ją tylko do edytorów tekstowych. Istnieją także inne komponenty (w tym arkusze kalkulacyjne, programy do prezentacji, notatniki i wiele innych), których jednak nie uwzględniłem z wiadomego względu &#8211; nie używam ich zbyt często.</p>
<p>Poza tym nie wspomniałem ani słowem o <a href="http://workspace.officelive.com/">Office Live Workspace</a>, który doczeka się moich testów za jakiś czas, podobnie jak kwestie synchronizowania dokumentów Worda z GDocs (po których nie spodziewam się wiele, ale wrodzona ciekawość chyba nie pozwoli mi tego nie sprawdzić).</p>
<p>PS. No proszę. <a href="http://di.com.pl/news/21403,1,0,Microsoft_oglosil_zwyciestwo_ODF.html">Microsoft poklepał ODF po plecach</a>. Tylko że na razie wygląda to jak w kreskówkach z Tomem i Jerrym: chwilowy, niekoniecznie całkowity rozejm. Do czasu. Bo co do finiszu takiego jak z HD-DVD to ja nie byłbym taki pewien.</p>
<p class="tag">Tagi: <a href="../../../../tag/gdocs/" rel="tag">gdocs</a>, <a href="../../../../tag/internet/" rel="tag">Internet</a>, <a href="../../../../tag/komputery/" rel="tag">Komputery</a>, <a href="../../../../tag/office/" rel="tag">office</a>, <a href="../../../../tag/zoho/" rel="tag">zoho</a></p><p id="sn" style="display:none; visibility:hidden; opacity:0"><strong>Dodaj ten wpis:</strong> <a href="http://www.wykop.pl/dodaj?url=http://lukem.net/2008/06/21/gdocs-i-zoho-vs-ms-office/&amp;title=Lukem.net:%20GDocs i Zoho vs MS Office&amp;desc=GDocs i Zoho vs MS Office">Wykop</a> <a href="http://delicious.com/post?url=http://lukem.net/2008/06/21/gdocs-i-zoho-vs-ms-office/&amp;title=Lukem.net:%20GDocs i Zoho vs MS Office&amp;desc=GDocs i Zoho vs MS Office">Delicious</a> <a href="http://blip.pl/dashboard?body=^lukemnet:%20GDocs i Zoho vs MS Office%20http://lukem.net/2008/06/21/gdocs-i-zoho-vs-ms-office/">Blip</a> <a href="http://flaker.pl/add2flaker.php?title=Lukem.net:%20GDocs i Zoho vs MS Office&amp;url=http://lukem.net/2008/06/21/gdocs-i-zoho-vs-ms-office/">Flaker</a> <a href="http://www.facebook.com/sharer.php?u=http://lukem.net/2008/06/21/gdocs-i-zoho-vs-ms-office/&amp;t=Lukem.net:%20GDocs i Zoho vs MS Office">Facebook</a> <a href="http://twitter.com/home?status=@Lukemnet:%20GDocs i Zoho vs MS Office%20http://lukem.net/2008/06/21/gdocs-i-zoho-vs-ms-office/">Twitter</a></p>
<div id="see">
<h3>Zobacz także</h3>
<ul class="related_post"><li><a href="../../../../2009/04/13/moje-kopie-zapasowe/" title="Moje kopie zapasowe">Moje kopie zapasowe</a></li><li><a href="../../../../2009/04/24/13-zapomnianych-technologii/" title="13 zapomnianych technologii">13 zapomnianych technologii</a></li><li><a href="../../../../2009/04/02/komunikator-od-microsoftu/" title="Komunikator od Microsoftu">Komunikator od Microsoftu</a></li><li><a href="../../../../2009/07/19/polandwantsjb/" title="#PolandwantsJB">#PolandwantsJB</a></li><li><a href="../../../../2009/07/17/nowy-spinacz-pl/" title="Nowy Spinacz.pl">Nowy Spinacz.pl</a></li></ul></div>
<h3 id="comments">Komentarze do wpisu</h3>
<ul id="cml">
<li id="comment-622" >
<cite>lenrock<a href="#comment-622" title="" class="cmd">21.06.2008, 23:49</a></cite>
<p>To może trochę ja opisze swoje doświadczenia. Na razie Gdocs przekonał mnie w wykorzystaniu przy projektach grupowych. Wspólna edycja przydaje się bardzo, i w tym momencie małe ma znaczenie formatowanie to co jest wystarcza. Jedyne czego brakuje to spisów treści(automatycznych) i numeracji stron. Ale za to da się oznaczyć poziomy nagłówków i eksportować do OpenOffica , on spis treści generuje na podstawie tych nagłówków bardzo porządny. <br />
Zoho odpadł gdy zobaczyłem eksport do PDF&#8217;a , jest niestety niedopracowany, ale za to ma fajne upublicznienie dokumentów. Co do pracy magisterskie którą właśnie zaczynam to być może nawet będę prezentował promotorowi jako gdocs. gdyż końcowe formatowanie i tak wykonam w OpenOfficie, a w między czasie wypracowałem sobie wystarczająco ładny <span class="caps">CSS</span> dla publisha w GDocs&#8217;ach , który mi wystarcza do tego by dokumenty byy czytelne (choć marzy mi się jeszcze zrobienie przeglądanie bookmarków tak jak w readerach pdf)</p>
</li>
<li id="comment-623" >
<cite><a href='http://liviopl.jogger.pl/' rel='external nofollow' class='url'>Livio</a><a href="#comment-623" title="" class="cmd">22.06.2008, 0:12</a></cite>
<p>Microsoft nie poklepał <span class="caps">ODF</span> po plecach, tylko marketingowo zagrał.</p>
</li>
<li id="comment-624" >
<cite><a href='http://poradnikwebmastera.blox.pl/' rel='external nofollow' class='url'>Wimmer</a><a href="#comment-624" title="" class="cmd">22.06.2008, 0:20</a></cite>
<p>@Kornel &#8211; numeracja w GDocs jest możliwa. Pisałem o tym kiedyś w blogu:<br />
<a href="http://poradnikwebmastera.blox.pl/2008/03/Dynamiczna-numeracja-stron-w-Google-Docs.html" rel="nofollow">http://poradnikwebmastera.blox.pl/2008/03/Dynamiczna-numeracja-stron-w-Google-Docs.html</a><br />
Znacznie lepiej oczywiście radzi sobie ze spisem i numeracją Zoho.</p>
</li>
<li id="comment-625" >
<cite><a href='http://kosciak.blox.pl/' rel='external nofollow' class='url'>KosciaK</a><a href="#comment-625" title="" class="cmd">22.06.2008, 10:39</a></cite>
<p>O Zoho za bardzo się wypowiadać nie mogę, bo mimo, że trochę znam to zbyt często nie używam &#8211; wydaje się zbyt kobylaste i takie ciężkie. Ale wydawało mi się, że ma sporo funkcji edycyjnych.<br />
Co do GDocs, z którego coraz częściej korzystam. Pierwszym i podstawowym błędem jest porównywanie GDocs z Officem &#8211; to całkowite nieporozumienie, które jest źródłem niedocenienia Gdocs. GDocs <span class="caps">IMHO</span> nie ma nawet aspiracji stać się MS Wordem (już szybciej Zoho stara się to uzyskać). Jak dla mnie GDocs to odpowiednik traktowanego po macoszemu windowsowy WordPad. Jedynie najważniejsze opcje do podstawowej edycji tekstu (ale nie edycji w sensie prac edytorskich, składu!). I tu GDocs sprawdza się więcej niż znakomicie. <br />
Pisze w nim dokumenty, które i tak nigdy nie będą drukowane &#8211; będą istnieć jedynie w internecie. Jeśli i tak będę tekst wysyłał mailem czy publikował na stronie to skład do druku staje się zbędnym balastem. Ważna jest prostota i stały dostęp do dokumentu. Gdy potrzebna jest praca w grupie nad tekstem to GDocs jest nieoceniony.</p>
</li>
<li id="comment-626" class="author">
<cite><a href='../../../../' rel='external nofollow' class='url'>Lukem</a><a href="#comment-626" title="" class="cmd">22.06.2008, 21:15</a></cite>
<p><strong>lenrock:</strong> Dzięki za komentarz. Nie uskuteczniałem jeszcze grupowej edycji dokumentów, mam za to podobne plany odnośnie prezentacji fragmentów bezpośrednio w GDocs.</p>
<p><strong>Livio:</strong> Jak zwał tak zwał, czekam na realne efekty tej deklaracji (w które, zdaje się, obaj niekoniecznie wierzymy)&#8230;</p>
<p><strong>Wimmer:</strong> Umknął mi ten wpis, dzięki za przypomnienie. Sposób mało elegancki (edycja <span class="caps">HTML</span> dokumentu, o której wspomniałem we wpisie), ale jak najbardziej prosty i skuteczny.</p>
<p><strong>KosciaK:</strong> Tu się zgodzę &#8211; doceniam GDocs jako nośnik dokumentów elektronicznych, choć faktycznie do Worda wciąż mu daleko. Spójrzmy jednak inaczej &#8211; jeśli 80% użytkowników Worda wykorzystuje tylko 20% jego funkcji, to brakujących opcji edycyjnych w GDocs nie ma aż tak wiele. No i faktycznie zależy to od polityki Google, które i tak zrobiło już wiele w kierunku &#8222;umobilnienia&#8221; niektórych usług&#8230;</p>
</li>
<li id="comment-627" >
<cite><a href='http://vitreus.ownlog.com/' rel='external nofollow' class='url'>Inez</a><a href="#comment-627" title="" class="cmd">29.06.2008, 11:39</a></cite>
<p>A ja powiem tylko tyle, że googlowskie dokumenty nie są tak dobre i praktyczne jak te z Microsoftu. A przynajmniej ja nie mogłabym się do nich przekonać. No&#8230; Może oprócz tego, że można z nich korzystać wszędzie tam, gdzie jest Internet. No ito <span class="caps">PDF</span>&#8230; :)</p>
</li>
<li id="comment-628" class="author">
<cite><a href='../../../../' rel='external nofollow' class='url'>Lukem</a><a href="#comment-628" title="" class="cmd">29.06.2008, 16:51</a></cite>
<p>Jak to mówią &#8211; na bezrybiu itd. itp. ;)</p>
</li>
</ul><p><b>Od 21.08.2009 r. możliwość komentowania wpisów została wyłączona.</b></p></div>
<div id="sb"><h3 id="ps">Krótko i zwięźle</h3>
<span class="dsc">o mnie i o blogu</span>
<p><img src="../../../../wp-content/themes/lm/img/foto.jpg" style="margin-right:5px;float:left" alt="Ja" />Nazywam się <strong>Łukasz Wójcik</strong>. Strona ta była swego czasu moim sieciowym poligonem. Od sierpnia 2009 r. funkcjonuje jako archiwum wpisów. Więcej o mnie znajdziesz na <a href="http://lukaszwojcik.net/">mojej stronie domowej</a>.</p>
<h3 id="archiwum">Archiwum</h3>
<span class="dsc">historia wpisów na blogu</span>
<ul class="di">	<li><a href='../../../../2009/09/' title='Wrzesień 2009'>Wrzesień 2009</a></li>
	<li><a href='../../../../2009/08/' title='Sierpień 2009'>Sierpień 2009</a></li>
	<li><a href='../../../../2009/07/' title='Lipiec 2009'>Lipiec 2009</a></li>
	<li><a href='../../../../2009/06/' title='Czerwiec 2009'>Czerwiec 2009</a></li>
	<li><a href='../../../../2009/05/' title='Maj 2009'>Maj 2009</a></li>
	<li><a href='../../../../2009/04/' title='Kwiecień 2009'>Kwiecień 2009</a></li>
	<li><a href='../../../../2009/03/' title='Marzec 2009'>Marzec 2009</a></li>
	<li><a href='../../../../2009/02/' title='Luty 2009'>Luty 2009</a></li>
	<li><a href='../../../../2009/01/' title='Styczeń 2009'>Styczeń 2009</a></li>
	<li><a href='../../../12/' title='Grudzień 2008'>Grudzień 2008</a></li>
	<li><a href='../../../11/' title='Listopad 2008'>Listopad 2008</a></li>
	<li><a href='../../../10/' title='Październik 2008'>Październik 2008</a></li>
	<li><a href='../../../09/' title='Wrzesień 2008'>Wrzesień 2008</a></li>
	<li><a href='../../../08/' title='Sierpień 2008'>Sierpień 2008</a></li>
	<li><a href='../../../07/' title='Lipiec 2008'>Lipiec 2008</a></li>
	<li><a href='../../' title='Czerwiec 2008'>Czerwiec 2008</a></li>
	<li><a href='../../../05/' title='Maj 2008'>Maj 2008</a></li>
	<li><a href='../../../04/' title='Kwiecień 2008'>Kwiecień 2008</a></li>
	<li><a href='../../../03/' title='Marzec 2008'>Marzec 2008</a></li>
	<li><a href='../../../02/' title='Luty 2008'>Luty 2008</a></li>
	<li><a href='../../../01/' title='Styczeń 2008'>Styczeń 2008</a></li>
	<li><a href='../../../../2007/12/' title='Grudzień 2007'>Grudzień 2007</a></li>
	<li><a href='../../../../2007/11/' title='Listopad 2007'>Listopad 2007</a></li>
	<li><a href='../../../../2007/10/' title='Październik 2007'>Październik 2007</a></li>
	<li><a href='../../../../2007/09/' title='Wrzesień 2007'>Wrzesień 2007</a></li>
	<li><a href='../../../../2007/08/' title='Sierpień 2007'>Sierpień 2007</a></li>
	<li><a href='../../../../2007/07/' title='Lipiec 2007'>Lipiec 2007</a></li>
	<li><a href='../../../../2007/06/' title='Czerwiec 2007'>Czerwiec 2007</a></li>
	<li><a href='../../../../2007/05/' title='Maj 2007'>Maj 2007</a></li>
	<li><a href='../../../../2007/04/' title='Kwiecień 2007'>Kwiecień 2007</a></li>
	<li><a href='../../../../2007/03/' title='Marzec 2007'>Marzec 2007</a></li>
	<li><a href='../../../../2007/01/' title='Styczeń 2007'>Styczeń 2007</a></li>
</ul>
<h3 id="kategorie">Kategorie</h3>
<span class="dsc">co Cię interesuje?</span>
<ul class="di">	<li class="cat-item cat-item-7"><a href="../../../../kategorie/internet/" title="Wpisy o sieci. Ciekawe strony, przydatne aplikacje, serwisy społecznościowe, trendy panujące w&nbsp;polskim i&nbsp;zagranicznym internecie.">Internet</a>
</li>
	<li class="cat-item cat-item-11"><a href="../../../../kategorie/komputery/" title="Wszystko, co dotyczy komputerów, a nie jest związane z internetem. Hardware, software, systemy operacyjne i te sprawy.">Komputery</a>
</li>
	<li class="cat-item cat-item-13"><a href="../../../../kategorie/media/" title="Prasa, radio, telewizja czyli tzw. &quot;stare media&quot;. O tym, co powiedzieli w telewizji, usłyszałem w radiu albo przeczytałem w gazecie.">Media</a>
</li>
	<li class="cat-item cat-item-9"><a href="../../../../kategorie/miniblog/" title="Krótkie, maksymalnie kilkuzdaniowe wpisy o zróżnicowanej tematyce. Najczęściej o tym, co wyszperałem w sieci i uważam za interesujące.">Miniblog</a>
</li>
	<li class="cat-item cat-item-20"><a href="../../../../kategorie/mobile/" title="Technologie mobilne, czyli telekomunikacja, telefonia komórkowa, urządzenia przenośne. Sposoby na schowanie internetu do kieszeni.">Mobile</a>
</li>
	<li class="cat-item cat-item-6"><a href="../../../../kategorie/osobiste/" title="Wpisy dotyczące bezpośrednio mojej osoby i tego, co robię na codzień. Skrzyżowanie internetowego pamiętnika z ponurnikiem Kłapouchego.">Osobiste</a>
</li>
	<li class="cat-item cat-item-8"><a href="../../../../kategorie/parafialne/" title="Informacje dotyczące w głównej mierze funkcjonowania niniejszej strony lub osobnych serwisów, które firmuję swoją osobą.">Parafialne</a>
</li>
	<li class="cat-item cat-item-4"><a href="../../../../kategorie/rozne/" title="Teksty najprzeróżniejszego kalibru. Najczęściej takie, które nie dają się nijak zaszufladkować lub nie są warte zakładania im osobnej kategorii.">Różne</a>
</li>
	<li class="cat-item cat-item-5"><a href="../../../../kategorie/spoleczenstwo/" title="Ludzie i zjawiska, które spostrzegam w swoim codziennym życiu. O&nbsp;tym, co mnie zadziwia, drażni lub cieszy u innych.">Społeczeństwo</a>
</li>
	<li class="cat-item cat-item-18"><a href="../../../../kategorie/wordpress/" title="Teksty związane z rozwojem najpopularniejszej na świecie platformy blogowej. Informacje i praktyczne rady dla użytkowników WordPress.">WordPress</a>
</li>
</ul>
<h3 id="br">Blogroll</h3>
<span class="dsc">lubię i polecam</span>
<ul class="di"><li><a href="http://abstrusegoose.com/">Abstruse Goose</a></li>
<li><a href="http://costa.kofeina.net/">CoSTa</a></li>
<li><a href="http://icanread.tumblr.com/">I can read</a></li>
<li><a href="http://lanooz.net/">Lanooz</a></li>
<li><a href="http://ludwik.org/">Ludwik</a></li>
<li><a href="http://www.ktos.info/notatki/">Notatki na piasku</a></li>
<li><a href="http://ravsite.net/">Ravicious</a></li>
<li><a href="http://tomasz.topa.pl/">Tomasz Topa</a></li></ul></div><div id="ft"><div id="mb">
<h3><a href="../../../../kategorie/miniblog/">Miniblog</a></h3>
<ul><li><h4><a href="../../../../2009/07/19/polandwantsjb/" rel="bookmark" title="Czytaj wpis: #PolandwantsJB">#PolandwantsJB</a> <a class="cnb" href="../../../../2009/07/19/polandwantsjb/#comments" title="Komentarze do wpisu">(2)</a> 19.07.2009 r.</h4>
<p>Drogie Polki i drodzy Polacy. Nie przenoście zwyczajów rodem z <a href="http://blog.onet.pl/">blogów Onetu</a> na <a href="http://twitter.com/#search?q=%23polandwantsjb">Twittera</a>. Zamiast bezsensownie spamować międzynarodowy serwis i wyrabiać sobie i innym wątpliwą renomę, napiszcie maile do tych swoich <a href="http://www.jonasbrothers.com/">Jonas Brothers</a> albo zwróćcie się do nich <a href="http://twitter.com/jonasbrothers">bezpośrednio</a>. Dziękuję za uwagę.</p>
</li>
<li><h4><a href="../../../../2009/07/17/egzystencjalne-8/" rel="bookmark" title="Czytaj wpis: Egzystencjalne #8">Egzystencjalne #8</a> <a class="cnb" href="../../../../2009/07/17/egzystencjalne-8/#comments" title="Komentarze do wpisu">(3)</a> 17.07.2009 r.</h4>
<p>W całej tej wojnie o publiczne media uwiera mnie jeden fakt. W okresie wakacyjnym większość telewizji (prywatne też, ale teraz nie o nich mowa) serwuje powtórki wszystkiego, co im się nawinie pod rękę i jeszcze się nadaje do odtworzenia. Ciekawy jestem dlaczego zamiast płacić abonament, nie można wysłać im kserokopii dowodów wpłat z zeszłego roku.</p>
</li>
<li><h4><a href="../../../../2009/07/12/nowy-hosting/" rel="bookmark" title="Czytaj wpis: Nowy hosting">Nowy hosting</a> <a class="cnb" href="../../../../2009/07/12/nowy-hosting/#comments" title="Komentarze do wpisu">(5)</a> 12.07.2009 r.</h4>
<p>Od kilkudziesięciu godzin blog jest serwowany z nowego miejsca &#8211; <a href="http://linuxpl.com/">Linuxpl.com</a>. Przerwa w działaniu byłaby krótsza gdyby nie <a href="http://ovh.pl/">OVH</a> i Firefox, które wspólnie odmówiły mi <em>szybkiego</em> odświeżenia i rozpropagowania nowych DNSów. Jednak wszystko wskazuje na to, że operacja się udała, a pacjent (czyt. blog) działa nieco szybciej.</p>
</li>
</ul>
</div><div id="zyg">
<h3><a href="../../../../kategorie/zygfryd/">Zygfryd</a></h3>
<a href="../../../../2009/09/13/82/" rel="bookmark" title="Obejrzyj strip"><img src="../../../../wp-content/uploads/zygfryd82-100x100.jpg" alt="Zygfryd #82" width="120" height="120" /></a>
<p><a href="../../../../kategorie/zygfryd/">Więcej &raquo;</a></p></div><div id="cpr"><div class="lft">&copy; <a href="http://lukaszwojcik.net/">Łukasz Wójcik</a>. <a href="http://creativecommons.org/licenses/by-nc/2.5/pl/" title="Creative Commons BY-NC 2.5 PL">Pewne prawa zastrzeżone</a>.</div><div class="rgt">Zasilane przez <a href="http://wordpress.org/" title="Semantyczna platforma blogowa">WordPress</a>. Design: <a href="http://hawro.net/">Konrad Hawro</a>.</div><br style="clear:both;" /></div></div></div></div>
</body>
</html>